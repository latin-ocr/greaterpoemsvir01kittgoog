437-484·] AEneas in Sicily. The Funeral Games.

Desunt oi Dareo.

Turn pudor incendit vires et conscia virtuS,

praecipitemque Daren ardens agit aequore tot0,

nunc dextra ingeminans ictuS, nunc ille sinistra;

nec mora, nec requies; quam multa grandine nimbi

culminibus crepitant, sic densis ictibus heros

creber utraque manu pulsat versatque Dareta.
Tum pater Aeneas procedere longius iras

et saevire animis Entellum haud passus acerbis;

sed finem imposuit pugnae, fessumque Dareta

eripuit, mulcens dictis, ac talia fatur:

‘ Infelix, quae tanta animum dementia cepit?

Non vires alias conversaque numina sentis?

Cede deo! Dixitque et proelia voce diremit.

Ast illum fidi aequaleS, genua aegra trahentem,

iactantemque utroque caput, crassumque cruorem

ore eiectantem mixtosque in sanguine denteS,

ducunt ad naves; galeamque ensemque vocati

accipiunt ; palmam Entello taurumque relinquunt.

Hic victor, superans animis tauroque superbus :

“ Nate dea, vosque haec ' inquit ‘cognoscite, Teucri,

et mihi quae fuerint iuvenali in corpore vireS,

et qua servetis revocatum a morte Dareta!

Dixit, et adversi contra stetit ora iuvenci,

qui donum adstabat pugnae, durosque reducta

libravit dextra media inter cornua caestuS,

arduus, effractoque inlisit in ossa cerebr0.

Sternitur exanimisque tremens procumbit humi bos,
Ille super tales effundit pectore voces :

¹ Hanc tibi, Eryx, meliorem animam pro morte Daretis
persolvo; hic victor caestus artemque repono.²

137

455

465

470

475

480

