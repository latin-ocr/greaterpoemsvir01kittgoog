158 The AEneid. [Boox VI.

Tros Anchisiade, facilis descensus Averno;

noctes atque dies patet atri ianua Ditis;

sed revocare gradum superasque evadere ad auras,
hoc opuS, hic labor est. Pauci, quos aequus amavit
Iuppiter, aut ardens evexit ad aethera virtuS,

dis geniti potuere. Tenent media omnia silvae,
Cocytusque sinu labens circumvenit atro,

Quod si tantus amor menti, si tanta cupido est,
bis Stygios innare lacuS, bis nigra videre

Tartara, et insano iuvat indulgere labori,

¹ accipe, quae peragenda prius, Latet arbore opaca
aureus et foliis et lento vimine ramuS,

Iunoni infernae dictus sacer; hunc tegit omnis
lucus, et obscuris claudunt convallibus umbrae.
Sed non ante datur telluris operta subire,
auricomos quam quis decerpserit arbore fetus, ⁴
Hoc sibi pulchra suum ferri Proserpina munus
instituit. Primo avulso non deficit alter

aureus, et simili frondescit virga metallo,

Ergo alte vestiga oculiS, et rite repertum

carpe manu3 namque ipse volens facilisque sequetur,
si te fata vocant; aliter non viribus ullis

vincere, nec duro poteris convellere ferro.
Praeterea iacet. exanimum tibi corpus amici -—

heu nescis — totamque incestat funere classem,
dum consulta petis nostroque in limine pendes,
Sedibus hunc refer ante suis et conde sepulchro.
Duc nigras pecudes ; ea prima piacula sunto:

sic demum lucos Stygis et regna invia vivis
aspicies! Dixit, pressoque obmutuit ore.

The Unburied Misenus.

Aeneas maesto defixus lumina voltu
ingreditur, linquens antrum, caecosque volutat

130

135

140

145

150

¹55

