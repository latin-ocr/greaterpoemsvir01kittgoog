31-76.] T lte World Below. 1 55

unde ruunt totidem voceS, responsa Sibyllae.

Ventum erat ad limen, cum virgo, Poscere sata 45

tempus ait; deus, ecce, deus! Cui talia fanti

ante fores subito non voltus, non color unuS,

non comptae mansere comae ; sed pectus anhelum,

et rabie fera corda tument; maiorque videri,

nec mortale sonam, adflata est numine quando 50

iam propiore dei. “ Cessas in vota precesque,

Tros ' ait ‘Aenea? Cessas? Neque enim ante dehiscent

attonitae magna ora domus.’ Et talia fata

conticuit. Gelidus Teucris per dura cucurrit

ossa tremor, funditque preces rex pectore ab imo: 5 5
¹ Phoebe, graves Troiae semper miserate labores»,

Dardana qui Paridis direxti tela manusque

corpus in Aeacidae, magnas obeuntia terras

tot maria intravi duce te, penitusque repostas

Massylum gentes praetentaque Syrtibus arva, 60

iam tandem Italiae fugientis prendimus oras;

hac Troiana tenus fuerit Fortuna secuta.

Vos quoque Pergameae iam fas est parcere genti,

dique deaeque omnes quibus obstitit Ilium et ingens

gloria Dardaniae. Tuque, o sanctissima vateS, 65

praescia venturi, da, non indebita posco

regna meis fatis, Latio considere Teucros

errantisque deos agitataque numina Troiae.

Tum Phoebo et Triviae solido de marmore templum

instituam, festosque dies de nomine Phoebi. 70

Te quoque magna manent regnis penetralia nostris:

hic ego namque tuas sortes arcanaque fata,

dicta meae genti, ponam, lectosque sacrabo,

alma, viros. Foliis tantum ne carmina manda,

ne turbata volent rapidis ludibria ventis; 7 5

ipsa canas or0.' Finem dedit ore loquendi.

