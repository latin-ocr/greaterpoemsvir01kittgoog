84 The AEneid. [Boon 111.

et Phrygiam Ascanio chlamydem (nec cedit honore),
textilibusque onerat donis, ac talia fatur ε ’485
‘Accipe et haec, manuum tibi quae monumenta mearum
sint, puer, et longum Andromachae testentur amorem,
coniugis Hectoreae. Cape dona extrema tuorum,
O mihi sola mei super Astyanactis imago:
sic oculos, sic ille manuS, sic ora ferebat3 490
et nunc aequali tecum pubesceret aevo!

Hos ego digrediens lacrimis adfabar obortis:
‘Vivite feliceS, quibus est fortuna peracta
iam sua; nos alia ex aliis in fata vocamur.
Vobis parta quies 3⁴ nullum maris aequor arandum, 495
arva neque Ausoniae semper cedentia retro
quaerenda: effigiem Xanthi Troiamque videtiS,
quam vestrae fecere manus, melioribuS, opto,
auspiciis, et quae fuerit minus obvia Grais·
Si quando Thybrim vicinaque Thybridis arva 500
intrato, gentique meae data moenia cernam,
cognatas urbes olim populosque propinquoS,
Epiro, Hesperia, quibus idem Dardanus auctor
atque idem casus, unam faciemus utramque
Troiam 'animis; maneat nostros ea cura nepotes) 505

Departure from Epir-uo.

Provehimur pelago vicina Ceraunia iuxta,
unde iter Italiam cursusque brevissimus undis».
Sol ruit interea et montes umbrantur opaci;
sternimur optatae gremio telluris ad undam,
sortiti remos, passimque in litore sicco 5¹0
corpora curamus; fessos sopor inrigat artus,
Necdum orbem medium Nox horis aeta subibat:
haud segnis strato—surgit Palinurus et omnis
explorat ventos, atque auribus aera captat3
sidera cuncta notat tacito labentia caelo, ⁵¹5

