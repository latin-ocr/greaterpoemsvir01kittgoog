94 The AEneid. [Boox IV.

Annn'n Counnel.

Anna refert: ² O luce magis dilecta sorori,
solane perpetua maerens carpere iuventa,
nec dulcis natos, Veneris nec praemia noris?
Id cinerem aut Manis credis curare sepultos?
Esto ι aegram nulli quondam flexere mariti, 35
non Libyae, non ante Tyro; despectus Iarbas
ductoresque alii, quos Africa terra triumphis
dives alit: placitone etiarn pugnabis amori?
N ec venit in mentem, quorum consederis arvis?
Hinc Gaetulae urbes, genus insuperabile bello, 40
et Numidae infreni cingunt et inhospita Syrtis;
hinc deserta siti regi0‚ lateque furentes
Barcaei. Quid bella Tyro surgentia dicam,
germanique minas?
Dis equidem auspicibus reor et Iunone secunda 45
hunc cursum Iliacas vento tenuisse carinas.
Quam tu urbem, soror, hanc cerneS‚ quae surgere regna
coniugio tali 1 Teucrum comitantibus armis
Punica se quantis attollet gloria rebus !
Tu modo posce deos veniam, sacrisque litatis 5ο
indulge hospiti0, causasque innecte morandi,
dum pelago desaevit hiemps et aquosus Orion,
quassataeque rateS‚ dum non tractabile caelum.'

His dictis incensum animum inflammavit amore,
spemque dedit dubiae menti, solvitque pudorem. 55
Principio delubra adeunt, pacemque per aras
exquirunt3 mactant lectas de more bidentis
legiferae Cereri Phoeboque patrique Lyae0,
Iunoni ante omniS‚ cui vincla iugalia curae.
Ipsa, tenens dextra pateram, pulcherrima Dido 60
candentis vaccae media inter cornua fundit,
aut ante ora deum pinguis spatiatur ad aras,

