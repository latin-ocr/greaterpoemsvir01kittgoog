532-587.] The Tale qs Τ roy.

Horror of AEnm.

At me tum primum saevus circumstetit horror.
Obstipui; subiit cari genitoris imag0,
ut regem aequaevum crudeli volnere vidi
vitam exhalantem3 subiit deserta Creiisa‚
et direpta domus, et parvi casus Iuli.
Respicio, et quae sit me circum copia lustro.
Deseruere omnes defessi, et corpora saltu
ad terram misere aut ignibus aegra dedere.

Helen at the Temple of Venta.

[Iamque adeo super unus eram, cum limina Vestae
servantem et tacitam secreta in sede latentem
Tyndarida aspicio: dant clara incendia lucem
erranti passimque oculos per cuncta ferenti.

Illa sibiinfestos eversa ob Pergama Teucros

et poenas Danaum et deserti coniugis iras
praemetuenS, Troiae et patriae communis ErinyS,
abdiderat sese atque aris invisa sedebat.

Exarsere ignes animo; subit ira cadentem

ulcisci patriam et sceleratas sumere poenaS.
‘Scilicet haec Spartam incolumis patriasque Mycenas
aspiciet, partoque ibit regina triumph0,
coniugiumque, domumque, patre8‚ natosque videbit,
Iliadum turba et Phrygiis comitata ministris?
Occiderit ferro Priamus? Troia arserit igni?
Dardanium totiens sudarit sanguine litus?

Non ita: namque etsi nullum memorabile nomen
feminea in poena est, nec habet victoria laudem,
exstinxisse nefas tamen et sumpsisse merentis
laudabor poenas, animumque explesse iuvabit
ultricis flammae, et cineres satiasse meorum.'

55

565

570

575

580

585

