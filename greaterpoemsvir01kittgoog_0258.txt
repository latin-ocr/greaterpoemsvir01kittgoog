162 The AEneid. ’ [Boon VI.

scrupea, tuta lacu nigro nemorumque tenebri5‚

quam super haud ullae poterant impune volantes

tendere iter pennis—talis sese halitus atris ²40
faucibus effundens supera ad convexa ferebat:

unde locum Grai dixerunt nomine Aornon.

Quattuor hic primum nigrantis terga iuvencos

constituit, frontique invergit vina sacerdos;

et summas carpens media inter-cornua saetas 245
ignibus imponit sacriS, libamina prima,

voce vocans Hecaten, Caeloque Ereboque potentem.
Supponunt alii cultrOS, tepidumque cruorem

suscipiunt pateris. Ipse atri velleris agnam

Aeneas matri Eumenidum magnaeque sorori 2 50
ense ferit, sterilemque tibi, Proserpina, vaccam.

Tum Stygio regi nocturnas inchoat araS‚

et solida imponit taurorum viscera flammiS,

pingue superque oleum infundens ardentibus extis,

Eece autem, primi sub lumina solis et ortuS, 2 55
sub pedibus mugire solum, et iuga coepta moveri

silvarum, visaeque canes ululare per umbram,

adventante dea. ‘ Procul o procul este, profani,’

conclamat vateS‚ ³ totoque absistite luco;

tuque invade viam, vaginaque eripe ferrum: 260
nunc animis opus, Aenea, nunc pectore firmo.'

The Descent.

Tantum effata, furens antro se immisit aperto;
ille ducem haud timidis vadentem passibus aequat.
Di, quibus imperium est animarum, umbraeque silentes,
et Chaos, et Phlegethon, loca nocte tacentia late, 265
sit mihi fas audita loqui3 sit numine vestro
pandere res alta terra et caligine mersas!
Ibant obscuri sola sub nocte per umbram,
, perque domos Ditis vacuas et inania regna:

