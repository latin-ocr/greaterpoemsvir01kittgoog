6 5 5-718.] The Wanderings qs AEneas..

ni teneant cursus3 certum est dare lintea retr0.
Ecce autem Boreas angusta ab sede Pelori
missus adest. Vivo praetervehor ostia saxo

Pantagiae Megarosque sinus Thapsumque iacentem.

Talia monstrabat relegens errata retrorsus
litora AchaemenideS, comes infelicis Ulixi.
Sicanio praetenta sinu iacet insula contra
Plemmyrium undosum; nomen dixere priores
Ortygiam. Alpheum fama est huc Elidis amnem
occultas egisse vias subter mare; qui nunc
ore, Arethusa, tuo Siculis confunditur undiS.
Iussi numina magna loci veneramur; et inde
exsupero praepingue solum stagnantis Helori.
Hinc altas cautes proiectaque saxa Pachyni
radimus, et fatis numquam concessa moveri
adparet Camerina procul campique Geloi,
immanisque Gela fluvii cognomine dicta.
Arduus inde Acragas ostentat maxuma longe

moenia, magnanimum quondam generator equorum;

teque datis linquo ventis, palmosa SelinuS,
et vada dura lego saxis Lilybeia caecis,

Landing nt Drepanum.

Hinc Drepani me portus et inlaetabilis ora
accipit. Hic, pelagi tot tempestatibus actuS,
heu genitorem, omnis curae casusque levamen,
amitto Anchisen: hic me, pater optume, fessum
deseris, heu, tantis nequiquam erepte periclis!
Nec vates HelenuS, cum multa horrenda moneret,
hos mihi praedixit luctus, non dira Celaeno.

Hie labor extremus, longarum haec meta viarum.
Hinc me digressum vestris deus adpulit oris·

Sic pater Aeneas intentis omnibus unus
fata renarrabat divom, cursusque docebat.
Conticuit tandem, factoque hic fine quievit.

91

695

700

705

710

715

