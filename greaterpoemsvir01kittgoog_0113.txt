‘ 234-295.] The Tale ‹zf Troy.

et Menelaus, et ipse doli fabricator Epeos·
Invadunt urbem somno vinoque sepultam3
caeduntur vigiles, portisque patentibus omnis
accipiunt socios atque agmina conscia iungunt.

App-trition of Hector.

Tempus erat, quo prima quies mortalibus aegris
incipit, et dono divom gratissima serpit.
In somniS, ecce, ante oculos maestissimus Hector
visus adesse mihi, largosque effundere fletus,
raptatus bigis, ut quondam, aterque cruento
pulvere, perque pedes traiectus lora tumentis,
Ei mihi, qualis erat, quantum mutatus ab illo
Hectore, qui redit exuvias indutus Achilli,
vel Danaum Phrygios iaculatus puppibus igniS,
squalentem barbam et concretos sanguine crinis
volneraque illa gerens», quae circum plurima muros
accepit patrios. Ultro flens ipse videbar
compellare virum et maestas expromere voces:
‘O lux Dardaniae, spes Ο fidissima Teucrum,
quae tantae-tenuere morae ? Quibus Hector ab oris
exspectate venis? Ut te post multa tuorum
funera, post varios hominumque urbisque labores
defessi aspicimus! Quae causa indigna serenos
foedavit voltus? Aut cur haec volnera cerno ?'
Ille nihil, nec me quaerentem vana moratur,
sed graviter gemitus imo de pectore ducenS,
³ Heu fuge, nate dea, teque his, ait, eripe flammis.
Hostis habet muros3 ruit alto a culmine Troia.
Sat patriae Priamoque datum ι si Pergama dextra
defendi possent, etiam hac defensa fuissent.
Sacra suosque tibi commendat Troia penatis:
hos cape fatorum comites, his moenia quaere
magna, pererrato statues quae denique pont0.'

45

270

275

280

285

290

295

