330—393.] lee Wanden'ngs qs AE neas. 79

'fare age — namque omnem cursum mihi prospera dixit
religiO‚ et cuncti suaserunt numine divi

Italiam petere et terras temptare repostas:

sola novum dictuque nefas Harpyia Celaeno 365
prodigium canit, et tristis denuntiat iraS,

obscenamque famem — quae prima pericula vito?

Quidve sequens tantos possim superare labores?’

Prophecy of Helenus.

Hic Helenus, caesis primum de more iuvencis,
exorat pacem divom, vittasque resolvit 370
sacrati capitis, meque ad tua limina, Phoebe,
ipse manu multo suspensum numine ducit,
atque haec deinde canit divino ex ore sacerdos:

‘N ate dea, — nam te maioribus ire per altum
auspiciis manifesta fides: sic fata deum rex 375
sortitur, volvitque vices; is vertitur ordo —-
pauca tibi e multis, quo tutior hospita lustres
aequora et Ausonio possis considere portu,
expediam dictis; prohibent nam cetera Parcae
scire Helenum farique vetat Saturnia Iuno. 380
Principio Italiam, quam tu iam rere propinquam
vicinosque, ignare, paras invadere portuS,
longa procul longis via dividit invia terris,
Ante et Trinacria lentandus remus in unda,
et salis Ausonii lustrandum navibus aequor, 385
infernique lacus, Aeaeaeque insula Circae,
quam tuta possis urbem componere terra:
signa tibi dicam, tu condita mente teneto:
cum tibi sollicito secreti ad fluminis undam
litoreis ingens inventa sub ilicibus sus ’ 390
triginta capitum fetus enixa iacebit,
alba, solo recubans, albi circum ubera nati,
is locus urbis erit, requies ea certa laborum.

