740-800.] Τ lte Tale qs Troy.

nequiquam ingeminans iterumque iterumque vocavi.
Quaerenti et tectis urbis sine fine furenti

infelix simulacrum atque ipsius umbra Creiisae

visa mihi ante oculos et nota maior imago.

Obstipui, steteruntque comae et vox faucibus haesit.
[Tum sic adfari et curas his demere dictis :]

“ Quid tantum insano iuvat indulgere dolori,

O dulcis coniunx? N on haec sine numine divom
eveniunt; nec te hinc comitem asportare Creusam
fas, aut ille sinit superi regnator Olympi.

Longa tibi exsilia, et vastum maris aequor arandum,
et terram Hesperiam venies, ubi Lydius arva

inter opima virum leni fluit agmine Thybris;

illic res laetae regnumque et regia coniunx

parta tibi. Lacrimas dilectae pelle Creiisae.

Non ego Myrmidonum sedes Dolopumve superbas
aspiciam, aut Graiis servitum matribus ibe,
DardaniS, et divae Veneris nuruS.

Sed me magna deum genetrix his detinet oris:
iamque vale, et nati serva communis amorem.'
Haec ubi dicta dedit, lacrimantem et multa volentem
dicere deseruit, tenuisque recessit in auras.

Ter conatus ibi collo dare bracchia circum:

ter frustra comprensa manus effugit imag0,

par levibus ventis volucrique simillima somne.

Meeting οἱ the Fugitives.

Sic demum socios consumpta nocte reviso,
Atque hic ingentem comitum adfluxisse novorum
invenio admirans numerum, matresque virosque,
collectam exsilio pubem, miserabile volgus.
Undique convenere, animis opibusque parati,
in quascumque velim pelago deducere terraS.

77Ο

775

780

785

790

795

